<?xml version="1.0" encoding="utf-8" standalone="yes" ?>
<rss version="2.0" xmlns:atom="http://www.w3.org/2005/Atom">
  <channel>
    <title>Flux on Antimaterie</title>
    <link>//192.168.100.77:1313/flux/</link>
    <description>Recent content in Flux on Antimaterie</description>
    <generator>Hugo</generator>
    <language>ro-RO</language>
    <lastBuildDate>Thu, 12 Sep 2024 00:00:00 +0000</lastBuildDate>
      <atom:link href="//192.168.100.77:1313/flux/index.xml" rel="self" type="application/rss+xml" />
    <item>
      <title>Călăul, despre funie.</title>
      <link>//192.168.100.77:1313/flux/2024-09-12-c%C4%83l%C4%83ul-despre-funie/</link>
      <pubDate>Thu, 12 Sep 2024 00:00:00 +0000</pubDate>
      <guid>//192.168.100.77:1313/flux/2024-09-12-c%C4%83l%C4%83ul-despre-funie/</guid>
      <description><p>Raportul Draghi care deplânge scăderea competitivității europene e suspect prin însuși realizatorul lui. Ca guvernator al Băncii Central Europene între 2011 și 2019 s-a remarcat prin politici dure de susținere a euro și de reducere a suveranității statelor membre; cu alte cuvinte el e un centralist care dorește mai multă putere la Bruxelles și mai puțină în capitalele europene, fiind prin asta  unul din artizanii sărăcirii economiilor din sudul Europei. Situația competitivității scăzute de acum e în mare parte produsul politicilor centraliste ale UE din perioada în care el era Guvernator și avea un cuvânt foarte greu de spus.</p>
<p>Ca Prim Ministru al Italiei s-a remarcat prin cele mai dure măsuri de lockdown și vaccinare forțată din UE. Nu trebuie să uităm că firmele care primeau la lucru angajați nevaccinați erau amendate cu sume astronomice în mandatul lui. La fel, nu trebuie să uităm că guvernul lui a sabotat și faultat permanent cea mai importantă inițiativă a societății civile (construită de medici și lucrători sanitari) care a ajutat la tratamentul în ambulatoriu al pacienților mai puțini grav cu medicație existentă deja. Din nou un centralist, ale cărui soluții sunt întotdeauna în decizii dure implementate de la centru în numele unei politici declarate (deseori arbitrar) ca &ldquo;necesară&rdquo;.</p>
<p>Nu e întâmplator că madame von der Leyen l-a însărcinat tocmai pe el cu raportul privind competitivitatea. Bruxelles-ul are o singură tactică de reducere constantă a suveranității statelor și creștere a puterii Comisiei, fără ca tratatele inițiale să prevadă asta: crizele care &ldquo;impun&rdquo; măsuri excepționale; măsuri excepționale care rămân sub forma directivelor ca legislație obligatorie pentru toate statele. Au făcut asta de la prima criză economică din 2008 și au continuat în forță cu COVID și războiul din Ukraina. Acum urmează &ldquo;criza competitivității&rdquo;, după o mișcare complet greșită de supra-reglementare a AI.</p>
<p>Un foarte bun articol în The Telegraph (pay-walled, <a href="https://www.telegraph.co.uk/business/2024/09/10/eu-elites-are-in-despair-over-europes-economic-death-spiral/">aici</a> ) notează:</p>
<blockquote>
<p><em>Taking the top AI start-ups worldwide, 61pc of global funding goes to US companies, 17pc to Chinese companies and only 6pc to those in the EU. Innovative companies that want to scale up in Europe are hindered at every stage by inconsistent and restrictive regulations,” said the report.</em></p>
<p><em>Yet still the EU rules keep coming, the product of a Monnet priesthood in Brussels with the “right of initiative” and drafting monopoly on new legislation, but almost no collective experience of real life in the market. The laws are locked in stone by the near-irreversible character of the EU’s 180,000-page Acquis, designed to ensure that land conquered can never be yielded.</em></p>
<p><em>Fredrik Persson, head of the pan-EU lobby group BusinessEurope, said a further 850 regulations have been piled on European companies over the last five years alone, adding 5,000 more pages to the Acquis. “There is a regulatory tsunami sweeping Europe. If you are a small SME, it’s going to put you out of business,” he said.“</em></p>
</blockquote>
<p>Problemele identificate de raportul Draghi sunt în mare adevărate. Stilul e cunoscut, diagnoza e bună, tratamentul însă e unul singur: mai multă cedare de suveranitate și mai mult centralism. Până și înalții preoți europeni sunt nevoiți să admită că birocrația excesivă și reglementările prea numeroase  sunt cauza principală a lipsei de competitivitate (împreună cu sancțiunile împotriva Rusiei care au pus Germania la pământ). Dar precum în prea cunoscutul dicton &ldquo;Cine are doar un ciocan, vede peste tot cuie&rdquo;, soluția clerului tehnocrat la abuzul de birocrație e și mai multă birocrație. Raportul cere o investiție anuală de 800 de miliarde de euro, pentru mai mulți ani, finanțată din eurobonduri, adică drept datorie colectivă a statelor Uniunii, la fel cu celebrul PNRR.  Din același articol din The Telegraph:</p>
<blockquote>
<p><em>The €800bn Covid Recovery Fund agreed in 2020 did entail joint debt issuance but that was a one-off emergency, and the evolving saga has since confirmed the fears of critics in Germany, the Netherlands and the frugal North. It ended up having almost nothing to do with Covid, degenerating into a Brussels slush fund used for empire-building and pet projects.</em></p>
</blockquote>
<p>Pe scurt, un nou val de reglementări (PNRR a venit cu o semnificativă cedare de suveranitate, la noi impune de exemplu scăderea pragului de impozitare la micro-întreprinderi) și munți de bani folosiți pentru a le impune. În realitate acesta e cancerul fundamental al Uniunii, pentru că CE își trage puterea tocmai din reglementarea excesivă, deci nu va fi niciodată capabilă să-și distrugă propria bază de putere. Pentru clerul birocrat de la Bruxelles hârtiile sunt cu mult mai importante decât realitatea, de unde și desprinderea lor aproape totală de ea. De altfel abordarea lui vond der Leyen e exemplară: pentru a ataca o problemă gravă de care se plâng constant toate companiile europene, prea târziu recunoscută public, ea începe prin a cere <em>un raport</em> unuia din cei mai birocrați politicieni din anturaj. Așa vom muri cu toții în UE, îngropați în hârtii.</p>
</description>
    </item>
    <item>
      <title>Un test ptr RSS</title>
      <link>//192.168.100.77:1313/flux/2024-09-12-un-test-ptr-rss/</link>
      <pubDate>Thu, 12 Sep 2024 00:00:00 +0000</pubDate>
      <guid>//192.168.100.77:1313/flux/2024-09-12-un-test-ptr-rss/</guid>
      <description><p>Iaca test</p>
</description>
    </item>
    <item>
      <title>Despre stilul textelor pe care le scriem</title>
      <link>//192.168.100.77:1313/flux/2024-09-12-despre-stilul-textelor-pe-care-le-scriem/</link>
      <pubDate>Wed, 11 Sep 2024 00:00:00 +0000</pubDate>
      <guid>//192.168.100.77:1313/flux/2024-09-12-despre-stilul-textelor-pe-care-le-scriem/</guid>
      <description><p>Schemele noastre de limbaj (pe care le folosim inconștient) sunt dobândite prin expunerea repetată la schemele altora. În felul ăsta, pe parcursul anilor, stilurile încep să semene; nu e în sine un lucru rău, vocabularul se lărgește, paleta de scheme aplicate se îmbunătățește. ChatGPT poate face asta în câteva microsecunde, plecând de la o definiție a unui model de stil, dar folosește același principiu, caută scheme de limbaj pe care să le replice.</p>
<p>Fenomenul, care pentru majoritatea e unul de copiere inconștientă, poate fi urmărit și în modă, design interior, arhitectură, stil de a vorbi etc; copierea e de fapt un mecanism de învățare fundamental.</p>
<p>Problema e că nu întotdeauna copiem ce are cu adevărat valoare ci mai ales ce ne pare nouă că are valoare; adoptăm astfel <em>forme</em> pe care le folosim abuziv pentru a comunica un fond propriu nepotrivit formei alese (ca un om mediocru care încearcă să imite un mare vorbitor - schemele sunt acolo dar lipsa fondului le face ridicole) În arhitectură sau modă (în esteticul vizual)  asta e o sursă de kitsch. În texte, asta e o sursă de conținut redundant sau irelevant. N-am să dau exemple, rezultatul e destul de evident chiar la o analiză superficială a textelor de pe, să zicem, hotnews.ro. O nouă formă de limbaj de lemn pune stăpânire pe internet (nu numai pe cel de limbă română)<sup id="fnref:1"><a href="#fn:1" class="footnote-ref" role="doc-noteref">1</a></sup>. Sensul principal al lui &ldquo;de lemn&rdquo; e lipsa de flexibilitate și viață.</p>
<p>Propoziția precedentă ar fi scrisă în acest limbaj astfel: <em>&lsquo;Cu toții știm din comunism ce e limbajul de lemn, din cuvântările goale de sens și articolele omagiale din Scânteia, dar prea puțini ne întrebăm care e sensul profund al expresiei. Ce anume înseamnă mai precis &ldquo;limbaj de lemn&rdquo;?</em>&rsquo;</p>
<p>La prima vedere ăsta nu e limbaj de lemn, surprinde însă cantitatea de informație redundantă generată de nevoia unui stil &ldquo;amplu&rdquo;, &ldquo;elaborat&rdquo;, față de propoziția originală. Internetul a devenit foarte obositor tocmai din cauză că majoritatea blogurilor, articolelor, eseurilor și comentariilor se lăbărțează inutil sub tirania acestui nou limbaj de lemn. În mod oarecum neașteptat, el a infectat și zona academică. Nu mai există eseu serios care să nu irosească timpul și nervii cititorului cu introduceri, istorii și precauții fără rost.</p>
<p>Motivația e perversă: avem impresia că acest stil &ldquo;amplu&rdquo; și &ldquo;elaborat&rdquo; dă bine; că ne face să părem mai educați și mai deștepți decât suntem. Iar când spună sta mă refer mai puțin la contributors.ro unde astfel de exemple abundă nefericit, dar mai ales la propriile texte. Am recitit texte de acum câțiva ani și am fost surprins că primul impuls a fost să tai jumătate din paragrafe. Apoi m-am surprins în ultima vreme pierdut prea des în ocoluri stilistice sau de context care nu avea decât scopul de a arăta că știu despre ce vorbesc. Cui pasă! Cei care cred că știu, n-au nevoie de dovezi, iar cei care nu cred nu vor crede indiferent de ele. Spune domnule ce ai de spus și gata! Am ajuns și eu, ca și mulți alții, mult prea preocupat de &ldquo;cum spun&rdquo; și prea puțin preocupat de &ldquo;ce spun&rdquo;. Odată cu relansarea Antimaterie dorința e de a merge înapoi la idei și a pierde mai puțin timp cu decorațiunile stilistice.</p>
<p>Într-un editorial din The New Yorker, în 1970, Jorge Louis Borges scria:</p>
<blockquote>
<p><em>While in our manifestos we still upheld the primacy of the metaphor and the elimination of transitions and decorative adjectives, what we wanted to write was essential poetry—poems beyond the here and now, free of local color and contemporary circumstances.</em></p>
</blockquote>
<p>Nu vrem să scriem poezie, dar ideile de a elimina <em>adjectivele decorative</em> și a depăși <em>circumstanțele contemporane</em> sunt unele pe care mă voi strădui să le urmez aici.</p>
<div class="footnotes" role="doc-endnotes">
<hr>
<ol>
<li id="fn:1">
<p>Fenomenul e agravat exponențial de folosirea masivă a chatGPT pentru a scrie articole. Fără instrucțiuni precise, chatGPT folosește stilul majoritar, adică stilul de lemn, contribuind la multiplicarea lui.&#160;<a href="#fnref:1" class="footnote-backref" role="doc-backlink">&#x21a9;&#xfe0e;</a></p>
</li>
</ol>
</div>
</description>
    </item>
    <item>
      <title>Sfântul Augustin și politica externă americană.</title>
      <link>//192.168.100.77:1313/flux/2024-09-08-dumnezeu-a-murit-urm%C4%83m-noi/</link>
      <pubDate>Sun, 08 Sep 2024 00:00:00 +0000</pubDate>
      <guid>//192.168.100.77:1313/flux/2024-09-08-dumnezeu-a-murit-urm%C4%83m-noi/</guid>
      <description><blockquote>
<p>Ei n-au înțeles că principiul <em>&lsquo;Nu-i face altuia ce nu vrei să ți se facă ție&rsquo;</em> nu poate fi în nici un caz modificat în funcție de diversitatea de obiceiuri naționale. Când această regulă se aplică iubirii de Dumnezeu, pier toate viciile; când se aplică iubirii de aproapele, dispar toate fărădelegile&quot; <sup id="fnref:1"><a href="#fn:1" class="footnote-ref" role="doc-noteref">1</a></sup></p>
</blockquote>
<p>E reproșul fundamental ce poate fi adus azi politicii externe americane. Pre puțin din ce fac astăzi Statele Unite altora ar fi tolerabil pentru ei înșiși. Dacă scenariul din Ucraina se repeta în Mexic, unde, să zicem, Rusia ar fi sprijinit financiar mișcări de stradă și ar fi dat jos guvernul actual pentru a-l înlocui cu unul pro-rus, pentru ca mai Mexicul să intre într-o alianță militară condusă de ruși, am fi văzut imediat o reacție violentă, foarte probabil militară, a americanilor. Nu trebuie uitată lunga lor tradiție de violență în ce privește teritoriile vecine care au sau ar dori să adopte o politică ostilă SUA, în numele unui principiu anti-colonial la origini, &ldquo;Doctrina Monroe&rdquo;.</p>
<p>Observația se extinde însă de la politica externă la cea internă și apoi la relațiile dintre oameni în criză. În Covid &ldquo;comisarii&rdquo; care cereau internarea forțată sau lipsirea totală de drepturi a celor care refuzau linia oficială nu s-au gândit nici măcar o secundă dacă un astfel de tratament  ar fi tolerabil pentru ei înșiși.</p>
<div class="footnotes" role="doc-endnotes">
<hr>
<ol>
<li id="fn:1">
<p>De Doctrina Christiana, III, 14,22&#160;<a href="#fnref:1" class="footnote-backref" role="doc-backlink">&#x21a9;&#xfe0e;</a></p>
</li>
</ol>
</div>
</description>
    </item>
    <item>
      <title>Din Kosovo se întrupează...</title>
      <link>//192.168.100.77:1313/flux/2024-09-06-din-kosovo-se-%C3%AEntrupeaz%C4%83/</link>
      <pubDate>Thu, 05 May 2022 00:00:00 +0000</pubDate>
      <guid>//192.168.100.77:1313/flux/2024-09-06-din-kosovo-se-%C3%AEntrupeaz%C4%83/</guid>
      <description><p>O declarație sulfuroasă a lui Belenessy Csaba invită doritorii la o privire prospectivă în hău. O puteți citi în <a href="https://twitter.com/AlexanderFaludy/status/1506952893412384773?ref_src=twsrc%255Etfw%257Ctwcamp%255Etweetembed%257Ctwterm%255E1506952893412384773%257Ctwgr%255E%257Ctwcon%255Es1_&amp;ref_url=https%253A%252F%252Fwww.nationalreview.com%252Fcorner%252Fright-on-hungary-once-again%252F">transpunerea</a> anglo-maghiarului Alex Faludy (un critic al guvernului Orban) și în varianta <a href="https://stiripesurse.directorylib.com/declaratie-total-deplasata-a-sefului-propagandei-fidesz-ungaria-nu-are-voie-sa-faca-niciun-pas-dar-t-946093.html">rezumată</a> de presa română.  În esență, Belenessy Csaba, regizorul de imagine al partidului de guvernămînt FIDESZ, vorbește de posibila parcare în Ungaria a etnicilor maghiari și a teritoriilor locuite de maghiari, prin jocul istoriei, pus în mișcare de războiul din Ucraina. Belenessy Csaba vorbește deschis de Transcarpatia și lasă, aluziv, loc interpretărilor care ar viza Transilvania. Alegerile generale vor avea loc, în Ungaria, curînd,  pe 3 aprilie, dar nu trebuie uitat că o campanie electorală se hrănește cel mai bine din aberațiile pe care toată lumea și le dorește în secret.  </p>
<p>Dacă lăsăm la o parte injuriile de serviciu (Csaba ești un porc!) și patetismul patriotic (sîngele românesc nu va răbda rușinea!) e de observat că onirismul naționalist al lui Belenessy Csaba e înlesnit de cîteva date fixe și, din păcate, recurente. </p>
<p>Mai clar: oricine profită sau se imaginează auto-erotic profitînd de momente istorice favorabile. Războiul declanșat de Putin e exact așa ceva și Belenessy Csaba speră că măcar una din consecințele carambolului european generat de războiul ruso-ucrainian va pune în poală Ungariei istoria, gloria și teritoriile pierdute după primul război mondial. Păstorul himerelor post-Trianon se înșală dar nu foarte mult. Ungaria poate visa dar nu are spate. O lecție veche a istoriei europene spune că, îndată ce va avea sprijinul unui imperiu garant, o națiune poate mușca teritoriile din jur, după pofta inimii și sub dictarea unui delirul istoric netratat. Putin va răscoli Europa dar asta nu garantează nimic. </p>
<p>A doua observație e încă mai neplăcută. Ardoarea ideologului maghiar are un colaborator mult mai onorabil decît Putin: tembelismul liberal occidental, concretizat cu fanfară în episodul Kosovo. E interesant de remarcat: așa cum a observat Ivan Krastev, un influent și stimabil politolog liberal bulgar, Putin însuși a folosit precedentul Kosovo, în pregătirea seriei de agresiuni declanșate în 2014, împotriva statului ucrainian. </p>
<p>Pasajul din <a href="https://www.spiegel.de/international/world/ivan-krastev-on-russia-s-invasion-of-ukraine-putin-lives-in-historic-analogies-and-metaphors-a-1d043090-1111-4829-be90-c20fd5786288">interviul</a> ,integral interesant, acordat de Krastev ediției germană și engleză a săptămînalului Der Spiegel: </p>
<blockquote>
<p>                    <em><strong>” The hypocrisy of the West has become an obsession of his (Putin’s), and it is reflected in everything the Russian government does. Did you know that in parts of his declaration on the annexation of Crimea, he took passages almost verbatim from the Kosovo declaration of independence, which was supported by the West? Or that the attack on Kyiv began with the destruction of the television tower just as NATO attacked the television tower in Belgrade in 1999?”</strong></em></p>
</blockquote>
<p>În 1998-1999, frontierele europene au fost modificate prin forță. O alianță militară occidentală a impus apariția unui stat nou, Kosovo. Apoi l-a dăruit unei minorități etnice, după care a trecut pe pilot retoric automat susținînd, de 23 de ani, că frontierele europene nu au fost, nu pot fi și nu vor fi vreodată modificate prin forță. E exact argumentul pe care Putin îl folosește perfid, acum. Și e exact argumentul care va însoți, de acum înainte, orice ofensivă revizionistă în Europa. Belenessy Csaba știe pe ce documentație se poate baza.</p>
<p>În sfîrșit, ultima lecție lăsată în urmă de puseul ideologic FIDESZ spune că între conservatori se poate discuta iar între naționaliști nu. Viktor Orban e un politician salutar și frecventabil în limita valorilor conservatoare pe care le-a afirmat cu un curaj greu de găsit altundeva. Naționalistul Orban e, însă, altceva și aici nu mai e nimic de admirat sau discutat.</p>
</description>
    </item>
  </channel>
</rss>

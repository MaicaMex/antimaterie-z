---
title: The Tragedy
date: 2024-09-24
author: Florin Cojocariu
---
A trecut un an de la barbaria inimaginabilă a atacului Hamas în Israel. Pe măsură ce trece timpul, devenim imuni la suferința reală și o conceptualizăm sau instrumentalizăm ideologic, în scopul propriilor convingeri. Asta e natural, o fac toți, inclusiv evreii. Mi-aș dori însă să nu uităm enormitatea atacului de acum un an de zile.

Azi știm că Bibi e în mare măsură vinovat: aroganța lui de a crede că poate manipula Hamas împotriva Iranului, convingerea lui că dacă le dă bani, îi are în buzunar, e cea care a făcut ca Israel să fie cu totul surprins și nepregătit. Hubrisul lui Bibi a mărit exponențial succesul atacului.

Însă nimic din ce știm azi nu schimbă realitatea a ce s-a petrecut acum un an: decapitări, incendieri, răpiri, o violență care ține de epoci oarecum uitate ale omenirii. Nimic nu schimbă realitatea că atacul Hamas a fracturat mortal mitul invincibilității israeliene. Într-un fel 7 octombrie e mai rău decât Holocaustul; atunci nu era putere de a lupta, acum Israel era cel puternic. Mitul fondator al statului Israel e tocmai invincibilitatea; toată ingenuitatea și spiritul de sacrificiu au fost investite în ultimii 50 de ani exact în asta. "Never again" e sloganul în jurul căruia au crescu toți. And yet, it happened! Asta nu e o înfrângere, e o catastrofă existențială. Ea explică de ce inclusiv adversarii lui Bibi s-au trezit de partea lui după 7 octombrie.

Așadar îndreptățirea morală pentru a riposta violent există. Eu n-am nici un dubiu că Israelul nu avea altă opțiune decât să facă Gaza una cu pământul, oricât de prost sună asta în termenii oricărui sistem etic sau religios. Când e despre "eu sau tu", etica capătă nuanțe noi.

Felul în care războiul împotriva Hamas s-a transformat în războiul împotriva Hezbollah și Iran nu are însă prea mare legătură cu 7 octombrie. Toate datele spun limpede că Hamas nu a acționat sub îndrumarea Iranului și Hezbollah nu avea nici o idee despre atac. Însă, peste noapte,

---
title: Sine ira et studio
date: 2024-12-07
author: Bogdan Vodă
---
Subsidiar dar relevant, e imposibil de trecut cu vederea slăbiciunea epistemică de ansamblu a clasei noastre universitare și intelectuale, mai exact a acelei părți a ei care a ales să se exprime cu privire la situațiile sau evenimentele politice recente. E adînc regretabil și îngrijorător că, în cea mai mare parte, acțiunea reprezentanților ei să s-a rezumat la distribuirea și propagarea non-ideilor și insultelor degajate din centrele de propagandă mai sus amintite. Rolul universitarilor și intelectualilor implicați politic ar fi bine să fie acela de a încercă să ridice, nu să contribuie la coborîrea nivelului discuției sau disputei politice, de a introduce nuanță și precizie, nu de a simplifica schiloditor, mai ales de a produce și de a impune în atenție idei riguros structurate și relevante contextual, nu să vînture vînt duhuros, emananat de propagandiști dubioși și mercantili.

---
title: Cine profită?
date: 2024-11-29
author: Florin Cojocariu
---
E greu să găsești o singură opinie publică în sprijinul cererii CCR de renumărare integrală și amănunțită a peste 9 milioane de voturi în 24 de ore, așa cum lăsa să se înțeleagă amânarea deciziei finale de ieri pe azi. Nu greu, imposibil, eu unul n-am reușit s-o găsesc. Ce e însă evident e că spectrul anulării turului unu plutește peste toată clasa politică  până la decizia finală care nu poate veni înainte de finalizarea renumărării. [^1] În plus, lipsa de observatori și supraveghere în cazul renumărării (numărarea inițială e confirmată în fiecare secție de reprezentanții partidului) delegitimizează total orice rezultat al renumărării. Suspiciunea faptului că CCR cu BEC au mânărit rezultatele să iasă cine trebuie nu va putea fi îndepărtată în nici un fel. Rezultatul final e că oricine va câștiga nu va fi considerat legitim de majoritatea electoratului și de bună parte a clasei politice. Așa ceva echivalează cu o lovitură de stat care transformă România într-un partener nelegitim pentru oricine. 

Apare atunci întrebarea legitimă: ce a urmărit CCR, cui folosește această monumentală tâmpenie?

Intern, AUR iese avantajat, demonizarea lui Georgescu nu poate duce voturi la Lasconi.

\[1^]: teoretic CCR poate azi să schimbe direcția, să respingă contestațiile și să valideze rezultatul.

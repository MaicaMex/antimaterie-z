---
title: Despre neajunsurile filosofiei
date: 2024-12-18
author: Florin Cojocariu
---
Rețeta de succes când intri în mediul academic e cam așa: inventezi un pseudonim și te apuci să bârfești colegii. Succesul e garantat. Miza mea e alta, cam trecut fiind: mai e ceva prin care filosofia e ceea ce declară că e, iubirea de înțelepciune? Omul simplu s-ar putea încă raporta azi la filosof ca la "un înțelept". Doar că filosoful în vremurile noastre e doar o ciudățenie teoretică care are cea mai mică legătură cu înțelepciunea din toate cele înțelepte. Filosoful e un "geek", un neadaptat, un călugăr al raționamentului și, mai nou, un dușman al realității.
